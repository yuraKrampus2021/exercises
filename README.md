# exercises

1. Зазвичай, коли ти щось купуєш, тебе запитують номер кредитної картки, номер телефону або відповідь на секретне питання. Однак, оскільки хтось може заглянути тобі через плече, то не хочеться, щоб ця інформація відображалась на екрані. Замість цього ми замаскуємо її.
Напиши функцію maskifyStr, яка приймає рядок str і змінює всі символи, крім останніх чотирьох, на #.

2. Напиши функцію multiplyAll, яка приймає масив цілих чисел numbers. Ця функція повинна повертати іншу функцію, яка приймає одне ціле число multiplier і повертає новий масив.
Новий масив повинен складатися з кожного елемента з масиву numbers, помноженого на число multiplier.

3. Створи функцію isAwardEligible, яка приймає рядок attendance, що містить запис відвідувань, та визначає, чи може студент отримати нагороду за відвідування. Кожен символ у рядку вказує, чи був студент у цей день відсутній, присутній або запізнився. Рядок містить лише такі три символи:
A: відсутній. L: запізнився. P: присутній.
Студент може отримати нагороду за відвідування, якщо він відповідає обом критеріям:
Студент був відсутній (A) максимум один день. Студент ніколи не запізнювався (L) протягом 3 і більше днів поспіль.
Поверни true, якщо студент має право на отримання нагороди. В іншому випадку поверни false.

4. Напиши функцію detectCapital, яка приймає слово і визначає, чи правильно використовуються великі літери.

Правила використання великих букв наступні:

Всі букви в слові великі, як NATO.
Всі букви в слові малі, як code.
Тільки перша буква в слові велика, як World.
Цифри та спеціальні символи не мають властивості 'великі або малі літери', тому вони можуть знаходитись у будь-якій позиції слова. Якщо вони знаходяться на початку слова, усі інші літери повинні бути або великими, або малими.
Якщо дане слово написано відповідно до будь-якого з цих правил, поверни true. Якщо ні - поверни false.

Примітки:

Якщо вхідний рядок порожній або містить тільки пробіли, поверни рядок Enter a word here;
Якщо вхідний рядок містить два слова або більше, поверни рядок Enter one word at a time;
Введення може мати пробіли на початку і/або в кінці, не забудь видалити їх!

5. Напиши функцію lengthOfLastWord, яка приймає рядок words, що складається тільки з латинських букв і пробілів ' '.

Поверни довжину останнього слова в рядку. Якщо останнього слова не існує — поверни 0. Не включай пробіли в довжину слова.

6. Наближається Різдво, і у Санта-Клауса є довгий список, який потрібно переглянути, щоб визначити, хто заслуговує на подарунки.

Напиши функцію createList, яка приймає два масиви рядків santasList і childrenList і повертає масив, що містить ім'я кожної дитини з childrenList, яке також міститься в santasList.

Примітки:

порівняння має враховувати регістр;
результат повинен містити кожне ім'я лише один раз;
результат повинен бути відсортований за алфавітом.

7. Напиши функцію createList, яка приймає масив об'єктів objs та рядок name, що представляє ключ властивості. Функція має повертати масив, який містить значення властивостей з цим ключем.

Якщо в об'єкті відсутня властивість, додай undefined у вихідний масив.

8. Напиши функцію reverseChars, яка приймає рядок str і додатне ціле число k і перевертає перші k символи для кожних 2k символів, що відраховуються від початку рядка.

Якщо залишилося менше, ніж k символів, переверни їх усі. Якщо символів менше ніж 2k, але більше ніж k, тоді переверни перші k символів, а інші залиш як є.

9. Зустрічаймо Трибоначчі, старшого брата Фібоначчі!

Як вже видно з назви, він працює в цілому як Фібоначчі, але наступне число послідовності утворюється з суми останніх 3 (а не 2) чисел.

Отже, якщо ми хочемо розпочати нашу послідовність Трибоначчі з [1, 1, 1], отримаємо таку послідовність:

[1, 1, 1, 3, 5, 9, 17, 31, ...]

Але що, якби ми почали з [0, 0, 1]? Починаючи з [0, 1] замість [1, 1] у класичній послідовності Фібоначчі, ми просто зміщуємо усі елементи на одне місце. Можна подумати, що тут це працює так само, але це не так і ми отримали б:

[0, 0, 1, 1, 2, 4, 7, 13, 24, ...]

Отже, твоє завдання - створити функцію getTribonacciSequence, що приймає масив із трьох невід’ємних цілих чисел start та невід'ємне ціле число n. Функція повинна повертати перші n елементів послідовності Трибоначчі, включаючи start.

Якщо n = 0, поверни порожній масив.

10. П’ятниця 13-е або Чорна П’ятниця вважається нещасливим днем.

Напиши функцію countUnluckyDays, яка приймає ціле число year і обчислює, скільки нещасливих днів в даному році.

Поверни загальну кількість Чорних П’ятниць у році як ціле число (всі year <= 0 вважаються роками до нашої ери і також містять нещасливі дні).

11. Створи функцію getHighestValue, яка приймає рядок str, що містить лише малі англійські літери без пробілів. Функція повинна повертати найвище значення підрядків з приголосних. Приголосні - це будь-які літери алфавіту, крім 'aeiou'.

12. У тебе є складний об’єкт, який має багато рівнів вкладеності.

Додай метод extract до прототипу об'єктів, який приймає рядок path, що представляє вкладений шлях, і повертає його значення.

Якщо шлях неправильний і шуканої властивості не існує, поверни undefined.

13. Напиши функцію makeDescOrder, яка приймає одне ціле невід'ємне число і повертає його з цифрами в порядку спадання.

14. Напиши функцію findSingleNum, яка приймає непорожній масив цілих чисел nums.

Кожен елемент в масиві зустрічається двічі, крім одного елемента, який зустрічається тільки один раз.

Знайди і поверни це одне число.

15. Створи функцію adviseBefore, яка приймає два аргументи: основну функцію target та допоміжну функцію advice і повертає функцію wrapper.

При виклику wrapper спочатку запусти advice із переданими аргументами, а далі в залежності від результату зроби наступне:

якщо advice повернула масив, запусти target з елементами цього масива в якості аргументів;
якщо ні - запусти target з аргументами, що були передані до wrapper;
Поверни результат target.

16. Напиши функцію findStray, яка приймає масив чисел nums, де всі числа однакові, за винятком одного числа, і повертає саме те число, яке відрізняється від інших.

Вхідний масив завжди буде валідним (мінімальна довжина масиву - 3).

17. Напиши функцію isLeapYear, яка приймає ціле додатне число year та визначає, чи є цей рік високосним чи ні.

Правила такі:

Роки, що діляться на 4, є високосними;
Роки, що діляться на 100, не є високосними;
Роки, що діляться на 400, є високосними.
Поверни true, якщо цей рік є високосним, якщо ні - поверни false.

18. Створи функцію detectDuplicates, яка приймає будь-яку кількість аргументів і перевіряє, чи є серед них дублікати. Поверни true, якщо серед аргументів є дублікати, якщо дублікатів немає - поверни false.

Аргументи, що передаються у функцію, можуть бути рядками, числами, булевими значеннями, null та undefined.

19. Напиши функцію filterNumbers, яка знаходить функцію в масиві чисел та використовує цю функцію для фільтрації іншого масиву.

Функція filterNumbers приймає два масиви: objects і nums. Масив objects складається з чисел і рівно однієї функції (filter), яку ви повинні знайти. Масив nums складається з чисел, які вам потрібно відфільтрувати, використовуючи знайдену функцію з масиву objects.

Функція filterNumbers повертає відфільтровану версію масиву nums (відфільтровану на основі знайденої функції з масиву objects).

20. Напиши функцію partitionArray, яка приймає функцію pred та непорожній масив items та розділяє масив елементів на основі даної умови.

Після функції масив повинен бути у вигляді [F, F, F, T, T, T], де F - елементи, для яких функція-умова повертає false, а T - це елементи, для яких функція-умова повертає true.

Примітка: розділення слід робити 'на місці', тому тобі треба змінити масив items, а не створювати новий.

Функція повинна повертати граничний індекс (індекс першого значення T в items).